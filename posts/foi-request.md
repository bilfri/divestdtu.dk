---
title: Freedom of Information request
description: Divest DTU did a Freedom of Information request, here are the results
date: 2022-02-03
tags: Background
layout: layouts/post.njk
---


## Our request

```
Kære DTU,

Der søges hermed aktindsigt i DTU’s aktieportefølje for DTU’s investering af frie midler.

Vi søger indsigt i:

1.      Navn på kapitalforvalter og information vedrørende evt. investeringsprodukt.
2.      Liste af navne på selskaber i porteføljen og hvor meget der er investeret i hver af disse selskaber.
3.      Derudover information om DTU’s eventuelle investeringspolitik.

Venlig hilsen,
Lukas Kluge, Kristoffer Pedersen og Elisabeth Knipschildt
```

## DTUs answer


```
Kære Lukas, Kristoffer og Elisabeth,

DTU vender hermed tilbage på jeres aktindsigtsanmodning vedrørende ”aktindsigt i DTU’s aktieportefølje for DTU’s investering af frie midler”.

DTU har behandlet jeres aktindsigtsanmodning efter reglerne om aktindsigt i lov om offentlighed i forvaltningen (offentlighedsloven).

Vi har følgende oplysninger, som vi mener dækker jeres anmodning ud fra en læsning af spørgsmålene stillet nedenfor;


1. DTU bruger følgende kapitalforvaltere

- Jyske Capital (Jyske Bank A/S)

- Danske Bank A/S

- SEB Asset Management (Skandinaviska Enskilda Banken AS; Copenhagen Branch)

Fælles for dem er at de bl.a. placerer DTU’s midler i investeringsforeninger, hvor der fokuseres enten på aktier eller obligationer. 


2. Selskaber i porteføljen

Investeringsforeninger betragtes i denne sammenhæng som aktier, uanset om investeringsforeningens fokus er aktier eller obligationer.

| Investeringsforeningens navn | Fondskode | Værdi 31/12 2021 |
---------------------------------------------------------------
| Invf.Jyske Port. Aktier SRI Indeks Engr   | DK0061286374  | 17.632.695,61 |
| DIE EuInGrCpBRWD                          | DK0060791564  | 3.409.284,30  |
| DIE Gl.Restrict                           | DK0060229284  | 6.808.479,23  |
| SEBinvest AKL Kreditobligationer          | DK0060812584  | 1.460.474,10  |
| SEBinvest AKL Europa Small Cap I          | DK0060812667  | 1.266.426,66  |
| SEBinvest AKL Japan Hybrid I              | DK0060812741  | 160.831,79    |
| SEBinvest AKL US High Yield Bond          | DK0060812907  | 3.024.146,20  |
| Wealth Invest AKL SEB Globale Ak          | DK0060813129  | 2.791.445,18  |
| Wealth Invest AKL SEB Emerging M          | DK0060813202  | 411.525,70    |
| Wealth Invest AKL SEB EM FX Bask          | DK0060813392  | 1.305.880,56  |
| SEBinvest AKL Global Opportunity          | DK0060908267  | 1.040.790,56  |


3. DTU’s investeringspolitik

Uddrag af DTU’s ”Strategi for finansiel risikostyring”.

Anbringelse af likvide midler

DTU er omfattet af bekendtgørelse nr. 1525 af 28/10/2020 om anbringelse og bestyrelse af fondsmidler (anbringelsesbekendtgørelsen). Bekendtgørelsen fastslår, at midler, som tilhører fonde, skal anbringes forsvarligt og bedst muligt. Dette indebærer en række begrænsninger for anbringelse af midler, herunder at højst 75 pct. må anbringes i erhvervsobligationer og aktier. 

Anbringelse af likviditet hos kapitalforvaltere kan alene ske efter bestyrelsens beslutning.

DTU foretager kun socialt og etisk ansvarlige investeringer, hvilket medfører, at investeringer ikke foretages i selskaber, der overtræder internationalt anerkendte normer som ”UN Principles for Responsible Investments (UNPRI)” og ESG (Environment, Social and Governance), uanset om DTU selv foretager investeringerne, eller om disse foretages via kapitalforvaltere.

Med venlig hilsen,

Laura Junker Clausen
